[
  {
    "objectID": "index.html",
    "href": "index.html",
    "title": "Introducere în analiza datelor economico-financiare",
    "section": "",
    "text": "Despre autor\nCiprian Alexandru-Caragea este conferenţiar universitar la Facultatea de Management Financiar, Universitatea Ecologică din București și Analist de Date la diverse instituții internaționale.\n\nTitlul de doctor în Economie l-a obţinut sub egida Academiei Române, Institutul de Economie Naţională.\nA participat la un program de studii postdoctorale în care a implementat utilizarea software-ului R ca instrument de analiză a evoluției indicilor bursieri.\nActivitatea sa didactică se concentrează, în principal, în domeniul burselor de valori, prin cursuri și seminarii la programele de licență și masterat (Piețe de capital, Managementul Portofoliului, Piețe internaționale de capital).\nA participat la diverse proiecte de cercetare, workshop-uri, conferințe naționale și internaționale. Activitatea de cercetare a fost pusă în valoare prin publicarea studiilor în reviste din țară și din Europa, precum și în baze de date internaționale recunoscute (RePEC, DOAJ, EBSCO).\nÎn prezent, în cadrul Institului Național de Statistică, participă ca expert în proiecte BigData și utilizează software-ul de analiză statistică R pentru Data cleaning, Data Matching, Web Scraping, analize de date și vizualizare, Data mining, Data integration, data processing, data validation, dar și utilizarea datelor din sursele administrative pentru realizarea de statistici oficiale.\nResearcherID: V-2168-2017\nhttps://orcid.org/0000-0001-8215-6671"
  },
  {
    "objectID": "intro.html#quarto",
    "href": "intro.html#quarto",
    "title": "Introducere",
    "section": "Quarto",
    "text": "Quarto\nAceastă carte a fost editată cu ajutorul pachetului R bookdown (xie2015?).\nCartea are la bază manualul Statistică - concepte și metode de analiză a datelor(caragea2015?).\nPachetul R bookdown este integrat R Markdown (http://rmarkdown.rstudio.com). Documentele elaborate pe baza acestui tip de instrumentar de editare sunt pe deplin reproductibile și dau posibilitatea creării unor formate de ieșire diverse (PDF/HTML/Word/…). Informații suplimentare referitoare la utilizarea pachetului bookdown se pot găsi la adresa: https://bookdown.org."
  },
  {
    "objectID": "intro.html#informații-despre-software",
    "href": "intro.html#informații-despre-software",
    "title": "Introducere",
    "section": "Informații despre software",
    "text": "Informații despre software\nSoftware-ul a devenit în prezent unul dintre cele mai utilizate instrumente de analiză statistică, fiind utilizat în statisticile oficiale, în mediile universitare și de cercetare academică, dar și în mediul de afaceri. Acest manual este destinat tuturor celor care doresc să învețe statistica, fiind un material introductiv de studiu, care prezintă un spectru larg de exemple, prezentări grafice și analiză a datelor, dezvoltate cu ajutorul .\nAplicațiile din această carte utilizează , ceea ce înseamnă că pentru reproducerea acestora va fi nevoie de instalarea pe calculatorul pe care lucrați.\neste un sistem pentru analize statistice și reprezentare grafică creat de către Ross Ihaka și Robert Gentleman, profesori de statistică la Universitatea Auckland din Noua Zeelandă.\neste considerat un dialect al limbajului creat de AT&T Bell Laboratories. este disponibil sub forma software-ului S-PLUS, comercializat de compania Insightful. Există diferențe importante între cele două limbaje, și : acestea sunt documentate de către Ihaka & Gentleman (1996) sau se regăsesc în R-FAQ.\nAstfel, numele limbajului R provine de la inițiala prenumelui creatorilor, dar este totodată și un omagiu adus limbajului .\nÎn primul rând, este open-source, fiind distribuit în mod gratuit sub licență ; dezvoltarea și distribuirea sunt în grija câtorva profesori și statisticieni, afiliați companiilor și universităților, cunoscuți sub denumirea generică de .\nConform filosofiei , software-ul open-source este caracterizat de libertatea acordată utilizatorilor săi de a-l utiliza, copia, distribui, studia, modifica și îmbunătăți. Mai exact, este vorba de patru forme de libertate acordate utilizatorilor(dusa2015?):\nFaptul că este gratuit atrage automat avantajul competitiv în fața altor software-uri de analiză statistică, precum Stata, SAS și SPSS. Astfel, costurile alocate licenței de software dispar. este denumit de către Norman Nie, unul dintre fondatorii SPSS și CEO al Revolution Analytics, “cel mai puternic și flexibil limbaj de programare statistică din lume” (în engleză ). Dovadă a succesului pe care îl are în știința datelor, s-au dezvoltat medii de integrare a acestuia în SAS și chiar SPSS. Este vorba despre modulul SAS/IML, care integrează limbajul în SAS, și despre , un serviciu de translatare a codului SPSS direct în dezvoltat de compania . are susținerea comunității științifice, dar și a multor companii internaționale. Dintre acestea, menționăm: Google, Facebook, Mozilla, Twitter, The New York Times, The Economist, NewScientist, Lloyd’s, Bing, Johnson&Johnson, Pfizer, Shell, Bank of America, Ford. este susținut și de mediul academic. Marile universități din lume sprijină , la fel cum sprijină și alte inițiative sau software-uri open-source, precum sistemul de operare Linux sau sistemul de preparare a documentelor ."
  },
  {
    "objectID": "01-cap.html#ce-este-statistica",
    "href": "01-cap.html#ce-este-statistica",
    "title": "1  Concepte de bază în statistică",
    "section": "\n1.1 Ce este statistica?",
    "text": "1.1 Ce este statistica?\nTermenul de “statistică” este unul familiar, pe care îl auzim sau folosim în fiecare zi. Este asociat adesea cu calcule, cu un rezultat exprimat procentual sau cu un tabel de date. Cu toate acestea, termenul trebuie privit într-o accepțiune mai largă.\nPoate v-ați întrebat deseori care este valoarea medie a cifrei de afaceri sau care a fost creșterea medie a acesteia într-un interval de timp, ce valoare a vânzărilor ar putea avea o firmă de telefonie mobilă care ar lansa pe piață un nou produs sau serviciu, sau care ar fi cel mai potrivit loc de muncă disponibil când veți absolvi facultatea. Cine va fi ales noul președinte al țării la următoarele alegeri prezidențiale? Sau poate vă întrebați care ar fi contribuția creșterii nivelului de educație al populației ocupate la dezvoltarea economică a țării.\nRăspunsurile la astfel de întrebări, dar și la multe altele, vin din înțelegerea corectă a valorilor numerice înregistrate de o variabilă căreia îi vom spune generic “de interes”, a fluctuațiilor sau a tendinței de creștere sau de scădere a acestor valori într-o anumită perioadă de timp.\nConform dicționarelor publicate de institutele de cercetare din România, statistica este o știință care, folosind calculul probabilităților, studiază fenomenele și proceselor de tip colectiv (din societate, natură etc.) din punct de vedere cantitativ în scopul descrierii acestora și a descoperirii legilor care guvernează manifestarea lor1. Altfel definită, statistica este știința care se ocupă cu descrierea și analiza numerică a fenomenelor de masă, dezvăluind particularitățile lor de volum, structură, dinamică, conexiune, precum și regularitățile sau legile ce le guvernează2.\nÎn practică, metodele statistice furnizează multor domenii ale științei un puternic set de instrumente pentru analiza datelor și pentru interpretarea semnificației rezultatelor cercetărilor statistice.\nSensul termenului statistică poate avea mai multe conotații. Una dintre ele este aceea de date sau colecție de date, referitoare la un anumit fenomen sau domeniu. Într-o altă accepțiune, statistica înseamnă activitatea de producere a datelor statistice, de culegere, prelucrare și prezentare a informației statistice sub diverse forme (diseminare), la dispoziția utilizatorilor. Mai mult, termenul de statistică se utilizează și pentru a desemna metodele statistice aplicate în cunoașterea fenomenelor de masă, sau teoria statistică, implicând expunerea sistematică a conceptelor și metodelor de cercetare statistică.\nStatistica are ca obiect studierea aspectelor cantitativ-numerice ale fenomenelor de masă, a dimensiunii, dinamicii și structurii acestora, a raporturilor de interdependență și a altor aspecte care pot fi caracterizate numeric. Fenomenele de masă sunt fenomene care se produc sub acțiunea comună și repetată a unui număr mare de factori, cu caracter sistematic sau întâmplător. Fenomenele de masă sunt caracterizate printr-o mare diversitate, formele individuale de manifestare diferind de la o unitate la alta în funcție de modul în care se combină acțiunea acestor factori. Esența acestor fenomene poate fi pusă în evidență numai prin studierea unui număr mare de cazuri. De exemplu, productivitatea muncii, la nivelul economiei naționale, poate fi cunoscută numai prin analiza informațiilor privind rezultatele activității tuturor unităților din economia națională, respectiv cantitatea de forță de muncă utilizată (dintr-o ramură de activitate sau dintr-o unitate teritorială) sau a unei părți semnificative a acestora.Metoda statistică este constituită dintr-un ansamblu de operații, tehnici, procedee și metode de cercetare statistică. Specificitatea metodei statistice constă în faptul că se bazează pe observarea unui număr mare de cazuri și utilizează instrumente derivate din teoria probabilităților, dezvoltate în cadrul statisticii matematice."
  },
  {
    "objectID": "01-cap.html#începutul-demersului-statistic",
    "href": "01-cap.html#începutul-demersului-statistic",
    "title": "1  Concepte de bază în statistică",
    "section": "\n1.2 Începutul demersului statistic",
    "text": "1.2 Începutul demersului statistic\nÎnainte de a începe studiul statisticii este necesară o privire de ansamblu asupra termenilor cu care operează statistica. Este cunoscut faptul că, pentru organizarea unei cercetări corecte și cuprinzătoare, este necesar să se folosească un limbaj științific specific disciplinei. Acest lucru este valabil și pentru statistică, care a reușit să-și elaboreze propriile noțiuni, concepte de bază pe care să le folosească pe parcursul întregului demers statistic, de la stabilirea obiectivelor cercetării și până la analiza și interpretarea rezultatelor. În acest sens, cercetarea statistică operează cu câteva concepte specifice: colectivitatea sau populația statistică, unitatea statistică, caracteristicile sau variabilele statistice, datele statistice și indicatorii statistici.Colectivitatea sau populația statistică reprezintă totalitatea elementelor sau a manifestărilor de aceeași natură, asupra cărora se efectuează cercetarea. În funcție de obiectivul și particularitățile cercetării, populația statistică poate fi formată din persoane sau grupuri de persoane, din instituții, din obiecte, din tranzacții economice, din evenimente etc.\nDe exemplu:\n\nO cercetare privind veniturile populației se realizează pe o colectivitate formată din gospodării;\nO cercetare referitoare la nivelul de educație a populației – se realizează pe o colectivitate formată din persoane;\nColectivitatea care face obiectul unei investigații privind producția și eficiența economică este alcătuită din unități economice;\nColectivitatea cercetată în cadrul unui studiu privind activitatea sistemului de sănătate cuprinde unități sanitare (toate spitalele, policlinicile, centrele de tratament etc.);\nStudiul statistic al calității producției se realizează pe colectivități formate din obiecte (produse finite, semifabricate etc.);\nStudiul statistic al natalității sau mortalității se realizează pe colectivități compuse din evenimente (nașteri sau decese).\n\nColectivitatea supusă cercetării poate fi totală (cercetare exhaustivă), atunci când se fac înregistrări referitoare la toate elementele care formează obiectul studiului, sau parțială (eșantion), atunci când se fac înregistrări referitoare numai la o parte din această colectivitate.\nUnitățile statistice reprezintă mulțimea numărabilă de elemente care compun colectivitatea statistică. De exemplu, unitatea statistică a unei cercetări referitoare la veniturile populației poate fi gospodăria sau persoana. Unitatea statistică a unei cercetări privind calitatea producției este produsul finit, semifabricatul sau piesa căreia i se testează caracteristicile.Unitățile statistice pot fi simple sau complexe. Acestea din urmă sunt formate din mai multe unități simple. O astfel de unitate este gospodăria3. Unitățile pe care se realizează cercetarea salariilor sunt, de asemenea unități complexe: unitățile economice la care se face înregistrarea datelor. Fiecare element al colectivității este purtătorul unei caracteristici supuse observării statistice. Caracteristica statistică reprezintă acea proprietate/însușire care este comună tuturor unităților unei colectivități statistice cercetate. Formele sau nivelurile concrete ale acestora, denumite variante sau valori, diferă de la o unitate la alta (sau în timp, în cazul aceleiași unități) sub influența unui complex de factori. Numărul unităților la care se înregistrează aceeași variantă sau valoare poartă denumirea de frecvență a variantei/valorii respective.\nCaracteristicele statistice poartă numele și de variabile. Acestea pot fi calitative sau cantitative.\nIată câteva exemple de variabile calitative în tabelele de mai jos:\nR Code\n\ndate_educatie <- read.csv(\"date/date_educatie.csv\")\nhead(date_educatie)\n\n  id varsta      gen mediu_rezidenta nivel_educatie\n1  1     63 masculin           urban          mediu\n2  2     55 masculin           rural         scazut\n3  3     31 masculin           rural         scazut\n4  4     56 masculin           urban          mediu\n5  5     31  feminin           urban          mediu\n6  6     63  feminin           rural       superior\n\nsummary(date_educatie[2:4])\n\n     varsta          gen            mediu_rezidenta   \n Min.   :16.00   Length:70          Length:70         \n 1st Qu.:33.00   Class :character   Class :character  \n Median :44.50   Mode  :character   Mode  :character  \n Mean   :43.79                                        \n 3rd Qu.:55.00                                        \n Max.   :65.00                                        \n\n\nPython Code\n\nimport pandas as pd\ndate_educatie = pd.read_csv(\"date/date_educatie.csv\")\nprint(date_educatie.head())\n\n   id  varsta       gen mediu_rezidenta nivel_educatie\n0   1      63  masculin           urban          mediu\n1   2      55  masculin           rural         scazut\n2   3      31  masculin           rural         scazut\n3   4      56  masculin           urban          mediu\n4   5      31   feminin           urban          mediu\n\nprint(date_educatie.iloc[:, 1].describe())\n\ncount    70.000000\nmean     43.785714\nstd      14.613764\nmin      16.000000\n25%      33.000000\n50%      44.500000\n75%      55.000000\nmax      65.000000\nName: varsta, dtype: float64\n\nprint(date_educatie.iloc[:, 2:5].describe())\n\n            gen mediu_rezidenta nivel_educatie\ncount        70              70             70\nunique        2               2              3\ntop     feminin           rural         scazut\nfreq         39              41             25\n\n\nVariabilele cantitative sunt măsurabile și se exprimă numeric. Acestea pot fi discrete sau continue.\nDe exemplu, nota la statistică, este o variabilă cantitativă, discretă.\nUn exemplu de variabilă cantitativă continuă este venitul net al salariaților unei firme.\nConsiderăm că se cunosc veniturile tuturor celor n=200 salariați.\nStatistica operează, în principal, cu frecvențele diferitelor variante ale caracteristicilor calitative, iar analiza statistică a acestor caracteristici se realizează prin metode ce diferă de cele utilizate în studiul variabilelor cantitative.\nÎn cazul unei cercetări referitoare la activitatea economică, de exemplu, se vor înregistra informații privind volumul producției, cheltuielile de producție și profitul, numărul de salariați și dotarea cu active corporale etc. din fiecare unitate economică.\nEvaluarea situației existente pe piața forței de muncă, evoluția fenomenelor de ocupare, șomaj și inactivitate va înregistra informații referitoare la populația în vârstă de muncă, populația activă, populația ocupată, numărul șomerilor etc. Un alt exemplu este cel al unei cercetări referitoare la venituri, care va cuprinde, în principal, informații numerice despre nivelul veniturilor de care beneficiază gospodăriile (din activități salariale, din agricultură, din activități pe cont propriu, din prestații sociale etc.), despre impozitele și contribuțiile de asigurări sociale plătite de gospodării, despre mărimea gospodăriei, vârsta membrilor acesteia etc.\nPrin natura lor, variabilele cantitative se grupează în:\n\nvariabile discrete - pot lua numai anumite valori (exprimate prin numere întregi);\nvariabile continue - pot lua orice valori într-un interval finit sau infinit.\n\nNumărul salariaților unei firme sau numărul de persoane care compun o gospodărie sunt variabile discrete, în timp ce valoarea producției, nivelul salariilor sau nivelul veniturilor sunt variabile continue (chiar dacă nivelurile înregistrate ale acestora apar ca valori ale unor variabile discrete). În practică, variabilele discrete sunt tratate ca fiind continue, dacă valorile lor posibile sunt numeroase (de ex., numărul salariaților unităților economice).Datele statistice exprimă valori ale unor caracteristici cantitative ale unităților statistice, precum și ale unor grupe ale colectivității sau ale colectivității în ansamblul ei. Informațiile numerice sunt date statistice numai dacă sunt definite sub aspectul conținutului, al unității de măsură, al identificării unității/grupului/colectivității la care se referă, precum și al localizării în spațiu și în timp. Datele se obțin fie direct prin observare, fie sunt rezultate ale prelucrării datelor primare. De exemplu, date statistice sunt nivelurile cifrei de afaceri înregistrate de firmele X și Y din București, în luna septembrie 2014.Indicatorii statistici reprezintă expresia numerică ce exprimă manifestările unor fenomene economice sau sociale, caracterizând nivelul și structura, modificările în timp și variația spațială, precum și interdependențele dintre ele.\nIndicatorii statistici sunt rezultate ale prelucrării informațiilor primare înregistrate în cursul unei observări statistice sau a unor informații cuprinse în publicații statistice sau baze de date. De exemplu, modificarea cifrei de afaceri a firmei X în luna septembrie 2014 față de aceeași lună a anului precedent este un indicator statistic.\nPentru cunoașterea fenomenelor de masă, indicatorii statistici îndeplinesc mai multe funcții și anume: de măsurare, de comparare, de analiză, de sinteză; de estimare, de verificare a ipotezelor și/sau de testare a semnificației parametrilor utilizați.\nSimpla enumerare a principalelor funcții4 ale indicatorilor statistici pune în evidență o multitudine de aspecte care trebuie avute în vedere la elaborarea și folosirea acestora în analiză, inclusiv stabilirea condițiilor și limitelor în care pot fi utilizați indicatorii statistici în raport cu conținutul specific al fenomenelor, al surselor de informație de care se dispune, cu scopul cercetării.\nIndicatorii statistici se pot grupa în indicatori primari și derivați:\n1. Indicatori primari (mărimi absolute) – exprimă direct, general nivelul caracteristicii cercetate. Se pot obține prin înregistrarea directă, centralizarea datelor sau prin însumarea parțială sau totală a datelor individuale; prezintă o capacitate relativ limitată de descriere a fenomenului/procesului analizat, și nu permite realizarea unor aprecieri calitative, însă reprezintă punctul de plecare al analizei statistice;\n2. Indicatori derivați – se obțin prin prelucrarea indicatorilor primari (absoluți) și fac posibilă analiza aspectelor calitative ale fenomenelor și proceselor analizate (de exemplu: mărimi relative, mărimi medii, indicatori ai variației, indici, indicatori ai corelației, etc.)."
  },
  {
    "objectID": "01-cap.html#mărimi-relative",
    "href": "01-cap.html#mărimi-relative",
    "title": "1  Concepte de bază în statistică",
    "section": "\n1.3 Mărimi relative",
    "text": "1.3 Mărimi relative\nMărimile relative constituie una dintre principalele categorii de indicatori statistici utilizați în analiza economică. Indicatorii statistici reprezintă expresii numerice ale unor fenomene, procese sau categorii economico-sociale, definite în timp, în spațiu și instituțional-organizatoric.\nStatistica operează cu indicatori primari și derivați.Indicatorii primari sunt mărimi absolute care exprimă nivelul caracteristicii cercetate, obținându-se prin înregistrare directă sau prin însumarea datelor individuale. Indicatorii primari se exprimă în unități de măsură, naturale sau monetare, specifice caracteristicii observate: bucăți, tone, kilograme, metri, metri pătrați, dolari, Euro, lei, mii lei, milioane lei etc. Un astfel de indicator este, de exemplu: cifra de afaceri (în milioane lei) înregistrată de o firmă având ca principală activitate comercializarea carburanților și cea rezultată prin însumare la nivelul întregii țări; volumul producției la nivelul unei firme sau la nivel național, numărul populației unei localități, a unui județ și a țării; numărul salariaților unei unități economice (societate comercială sau instituție publică), al celor dintr-o anumită ramură de activitate sau dintr-o unitate teritorială (localitate sau județ) și al tuturor salariaților din economia națională; veniturile și cheltuielile bugetelor de asigurări sociale (în miliarde lei); volumul exportului sau importului realizat la o anumită grupă de produse, cu o anumită țară sau cu toate țările (în milioane dolari sau Euro).Indicatorii derivați se obțin în urma prelucrării datelor primare, prin aplicarea diferitelor metode și procedee de calcul statistic. Există o mare diversitate de indicatorii derivați, cu metode variate de calcul, de la operații simple de împărțire sau scădere la calcule bazate pe formule complexe. În categoria indicatorilor derivați intră mediile, quantilele, indicatorii variației și ai inegalității, indicatorii corelației, indicii etc. O parte a acestora au caracter absolut și se exprimă în unități de măsură naturale sau monetare specifice caracteristicilor care au stat la baza calculului lor. Altele de exprimă sub formă de coeficienți sau procente. Mărimile relative formează una dintre categoriile de indicatori derivați cele mai frecvent utilizate în analiză.Mărimile relative rezultă din compararea a doi indicatori, prin raportarea unuia, numit termen de comparat, la altul numit bază de comparație. Rezultatul obținut este un număr întreg sau fracționar, care arată câte unități din indicatorul de comparat revin la o unitate din indicatorul bază de raportare. În cazul celor mai multe mărimi relative, rezultatul raportului capătă relevanță în analiză prin multiplicarea cu 10k (respectiv cu 10, 100, 1000, 10000, 100000, ….., corespunzător lui k = 1, 2, 3, 4, 5, …). Mărimile relative calculate ca raport a doi indicatori absoluți similari, exprimați în aceeași unitate de măsură, iau forma unor coeficienți rezultați direct din împărțire sau se exprimă sub formă de procente (%, dacă rezultatul raportului este înmulțit cu 100), promile (‰, dacă rezultatul este multiplicat cu 1000), prodecimile (în cazul înmulțirii cu 10000) sau procentimile (în cazul înmulțirii cu 100000). Mărimile relative calculate ca raport a doi indicatori diferiți, exprimați în unități de măsură diferite, sunt exprimate în unități de măsură compuse din unitățile de măsură ale celor doi indicatori. Dacă asigurarea relevanței rezultatului impune multiplicarea raportului cu 100, 1000 etc., aceasta este reflectată în unitatea de măsură a indicatorului rezultat. Principalele tipuri de mărimi relative sunt: mărimile relative de structură, mărimile relative de coordonare, mărimile relative de intensitate, mărimile relative ale dinamicii, mărimile relative ale planului.\n\n1.3.1 Mărimi relative de structură\nMărimile relative de structură reprezintă raportul dintre un element sau un grup de elemente ale unei colectivități și întreaga colectivitate, calculat pe baza unei caracteristici de volum sau a frecvenței. Mărimea relativă de structură este raportul dintre o parte și întregul de care aparține această parte. Mărimile relative de structură sunt exprimate, în principal, sub formă procentuală, indicând câte unități revin părții analizate la fiecare 100 de unități ale întregului. Dacă sunt exprimate sub formă de coeficienți, acestea arată ce fracțiune din întreg revine părții analizate (0,25, adică 25 de sutimi un sfert; 0,10 sau o zecime; 0,33(3) sau o treime etc).\nDacă se calculează pe baza unei caracteristici de volum (volumul producției, al cheltuielilor de producție, al profitului, al importului sau exportului, al veniturilor etc), mărimea relativă de structură poartă denumirea de pondere sau greutate specifică. Aceasta exprimă raportul în care se află volumul aferent părții analizate (xi) față de volumul însumat al tuturor părților care compun întregul:\n\\[g = \\frac{x_{i}}{\\sum_{i=1}^n x_i}100\\] Observații:\n* Suma ponderilor tuturor componentelor este egală cu 100%.\n** Diferența dintre doi indicatori calculați sub formă procentuală este exprimată în puncte procentuale (p.p.).\nExemple: 1. Producția industrială realizată în anul t, pe principalele grupe de activități, a înregistrat următoarele valori, conform tabelului de mai jos:\nÎn anul t, ponderea industriei extractive în volumul total al producției industriale a fost de:\n\\[g = \\frac{x_{i}}{\\sum_{i=1}^n x_i}100 =\\frac{55403,4}{966445}100 = 5,7\\%\\]\nPonderile celorlalte două grupe de activități se calculează în același mod, astfel încât structura producției industriale are următoarea configurație:\nMărimile relative de structură calculate pentru seriile de distribuție de frecvențe, numite frecvențe relative sau ponderi, exprimă raportul în care se află numărul unităților din fiecare grupă (ni) față de numărul unităților din întreaga colectivitate.\n\nÎn anul t, s-a înregistrat următoarea distribuție a salariaților după nivelul salariilor:\n\nDacă numărul total al salariaților a fost de 3814 mii în anul t, poate fi estimat și numărul celor cuprinși în prima grupă (în mii):\n\\[n_{1} = \\frac{n^{'}_{1}}{100}N =\\frac{23,6}{100}3814 = 900\\]\nÎn mod similar se determină și numărul salariaților cuprinși în celelalte grupe. De exemplu, pentru ultima grupă, a unsprezecea:\n\\[n_{11} = \\frac{n^{'}_{11}}{100}N =\\frac{0,5}{100}3814 = 19,07\\]\nAșadar, numărul salariaților cu un salariu mai mare de 5000 este de 19 mii.\n\n1.3.2 Mărimi relative de intensitate\nMărimile relative de coordonare se utilizează pentru a compara două niveluri ale aceluiași indicator, niveluri care privesc două grupe/părți (A și B) ale aceleiași populații statistice sau două populații (A și B) de același tip situate în spații diferite. Calculul mărimilor relative de coordonare se poate face raportând nivelul înregistrat în cazul populației/grupei A la cel înregistrat în cazul populației/grupei B sau, invers, raportând nivelul aferent populației B la cel corespunzător populației/grupei A:\n\\[k_{{A}/{B}} = \\frac{x_{A}}{x_{B}}\\]\n\\[k_{{B}/{A}} = \\frac{x_{B}}{x_{A}}\\]\nRezultatul este supraunitar într-una dintre variantele de calcul și subunitar în cealaltă. Dacă xA > xB, raportul kA/B este supraunitar și arată de câte ori este mai mare nivelul corespunzător populației A, comparativ cu B. În acest caz, raportul invers kB/A este subunitar, indicând ce fracțiune reprezintă nivelul înregistrat de populația B în raport cu nivelul A. Indicatorul subunitar este mai relevant dacă este exprimat procentual.\nExemple:\n1. În anul t, raportul dintre produsul intern brut pe locuitor al Italiei și cel al României (calculate în dolari la paritatea puterii de cumpărare) a fost de 3,3.\n\\[k_{{Italia}/{România}} = \\frac{PIB_{Italia}}{PIB_{România}}\\] \\[k_{{Italia}/{România}} = \\frac{23300}{7100} = 3,3\\]\nRezultatul indică un nivel de bunăstare de 3,3 ori mai înalt în Italia decât în România.\nRaportul invers:\n\\[k_{{România}/{Italia}} = \\frac{PIB_{România}}{PIB_{Italia}} = 0,304\\] arată că nivelul de bunăstare înregistrat în România reprezintă numai 30,4% în raport cu cel atins de Italia.\n\n1.3.3 Mărimi relative de coordonare\nMărimile relative de intensitate se determină prin raportarea a doi indicatori absoluți (x și y) de natură diferită, dar care se află într-o relație de interdependență. În calculul indicatorului relativ, rezultatul raportului este multiplicat cu 10k, dacă această operație este necesară pentru asigurarea relevanței:\n\\[r = \\frac{x}{y}10^{k}\\]\nIndicatorii utilizați în calculul mărimilor relative de intensitate sunt exprimați, în general, în unități de măsură diferite, iar rezultatul este exprimat într-o unitate de măsură compusă. Din categoria mărimilor relative de intensitate fac parte următorii indicatori:\n\n\nproductivitatea muncii (w), calculată ca raport între volumul fizic sau valoarea producției (Q) și consumul de muncă (T, dacă este exprimat în unități de timp de muncă; N, dacă este exprimat în număr de persoane ocupate/salariați):\n\n\\[w = \\frac{Q}{N}\\] \\[w = \\frac{Q}{T}\\] sau ca raport între consumul de muncă (T) și volumul producției (Q):\n\\[w = \\frac{T}{Q}\\]\n\n\nconsumul specific (c), calculat ca raport între consumul total de materii prime, materiale și energie (C) și volumul producției (Q):\n\n\\[c = \\frac{C}{Q}\\]\n\n\nrandamentele în agricultură, calculate ca raport între producția vegetală realizată și suprafețele cultivate cu diferite culturi (kilograme de grâu sau de porumb boabe pe hectar, de exemplu) sau între producția animală și numărul animalelor;\n\n\nindicatorii demografici: ratele natalității și mortalității, nupțialității și divorțialității, calculate ca raport (multiplicat cu 1000) între numărul copiilor născuți vii, al deceselor, al căsătoriilor și divorțurilor înregistrate în cursul unui an și numărul populației; rata mortalității infantile și juvenile, calculată ca raport (multiplicat cu 1000) între numărul copiilor sub un an, respectiv sub 5 ani, decedați și numărul copiilor născuți vii în cursul unui an etc.\nO altă categorie de mărimi relative de intensitate este formată din cele calculate pe baza a doi indicatori diferiți sub aspectul conținutului economic, dar exprimați în aceeași unitate de măsură. Indicatorul relativ rezultat din calcul are forma unei rate procentuale:\n\n\n\nrata de activitate și rata de ocupare, calculate ca raport între populația activă, respectiv ocupată și populația în vârstă de muncă;\n\nrata șomajului, calculată ca raport între numărul șomerilor și numărul populației active;\n\nrata sărăciei, calculată ca raport între populația săracă și populația totală;\n\nrata rentabilității;\n\nrata dobânzii etc.\n\n1.3.4 Mărimi relative ale dinamicii și ale planului\nMărimile relative ale dinamicii se utilizează pentru caracterizarea evoluției în timp a fenomenelor social-economice. Cele mai importante componente ale acestei categorii de mărimi relative sunt indicii și ritmurile. Indicii dinamicii se determină ca raport între nivelurile înregistrate de o variabilă într-o anumită perioadă sau la un moment dat (\\(x_t\\)) și într-o perioadă sau la un moment anterior, considerat bază de comparație (\\(x_0\\)):\n\\[i_{t/0} = \\frac{x_{t}}{x_{0}}\\]\nRezultatul raportului arată de câte ori a crescut nivelul variabilei în perioada t față de perioada de bază (dacă sunt supraunitari) sau la ce fracțiune din nivelul de bază a scăzut nivelul variabilei (dacă sunt subunitari). Forma de prezentare a indicilor este cea procentuală.\nRitmul reprezintă raportul dintre sporul absolut al variabilei în perioada t față de perioada de bază și nivelul înregistrat în perioada de bază:\n\\[r_{t/0} = \\frac{x_{t}-x_{0}}{x_{0}}100\\]\nși arată cu cât a crescut sau a scăzut nivelul variabilei în raport cu nivelul de bază. Mărimile relative ale planului sunt utilizate pentru analiza relației dintre nivelul înregistrat de un indicator în perioada de bază (x0), cel programat (\\(x_{pl}\\)) și cel realizat în perioada curentă (x1). Se utilizează doi indici ai planului, ambii calculați ca raport între nivelurile indicatorului analizat:\n• indicele sarcinii de plan, determinat prin raportarea nivelului planificat la cel realizat în perioada de bază:\n\\[i_{plan/0} = \\frac{x_{plan}}{x_{0}}100\\] • indicele realizării planului, determinat prin raportarea nivelului realizat la cel planificat pentru perioada curentă:\n\\[i_{1/plan} = \\frac{x_{1}}{x_{plan}}100\\]\nCei doi indici arată proporția modificării programate a fenomenului analizat, respectiv proporția în care a fost realizat nivelul programat. Ambii indici ai planului se calculează sub formă procentuală."
  },
  {
    "objectID": "summary.html",
    "href": "summary.html",
    "title": "Summary",
    "section": "",
    "text": "In summary, this book has no content whatsoever.\n\n1 + 1\n\n[1] 2"
  }
]